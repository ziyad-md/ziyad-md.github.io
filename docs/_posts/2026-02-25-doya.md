---
layout: custom
title: "দয়া"
date: 2026-02-25 
categories: diaries
---

রাত ২ঃ৪৫ মিনিট, ২৫ ফেব্রুয়ারি ২০২৬

পথে ঘাটে রাস্তায়, আকাশে বাতাসে, পাতালে নদীতে সব জায়গায় অনিয়ম, ভুল, গ্যাপ বুঝতে পারা সবার পক্ষে সম্ভব হয়না। এবং এর মধ্য দিয়ে সমাধান করার ইচ্ছা, সেখান থেকেই মূলত বড় বড় কিছুর সৃষ্টি হয়। কিন্তু যে বা যারা এগুলাতে যুক্ত। তাদের মন এর অবস্থা আমি জানতে চাই। তারা আজীবন এমন কিছু নিয়ে থাকেন, তারা জানেন এটা ঠিক করে তার মান যশ খ্যাতি আসলেও, আসলে তার মনের যে সুপ্ত বাসনা, যে সব ঠিক করে ফেলবেন, সেটা আর হয়ে উঠেনা। সম্ভব ও না তা ঠিক। কিন্তু রাস্তায় যখন দেখেন কিছু হাড্ডিসাড় বাচ্চারা দিব্বি খেলা করছে, হাতে একটা বিস্কুট ধরিয়ে দিলে দাত কেলায়ে হাসে, তাদের কথা ভাবলে কেমন টা লাগে! আপনি মানুষ এত কিছু নিয়ে ঠিক ই ডিপ্রেশন এ পড়ে যান কিন্তু তারা এসব এর কিছু না পেয়েও সামান্য জিনিস পেয়ে ঠিক ই খিল খিল করে হাসি দেয়। আলোচনার বিষয় সেটা না , বিষয় হচ্ছে, আপনার মনে কি একটু ও মনে হয়না যে ইশ! যদি কোনোভাবে তাদের এই কষ্টের মধ্যে না যেতে হত? রাস্তায় কোনো চাচা যার মন ঝড়নার পানির মত সরল, পরিষ্কার, তার চামড়া হাড়ের সাথে লাগা হাত এর দিকে তাকালে মনে হয়না যে আসলে আপনার ইউনিওন পরিষদ এর যে স্যার আছেন তার আরাম এর থেকে এরা আরো একটু আরাম যদি পেতেন। তাও তারাই তহ হতভাগা!

বাংলাদেশ ষড়ঋতুর দেশ, এখন অনেকে বলতে নারাজ হলেও বাংলাদেশ আসলে এটাই। কারণ সে ঋতু বদল করে দুই ভাবে, তার শাসক আর আবহাওয়ার উপর। তাই মাঝে মধ্যে ছয় বাদে সাত আট টাও ঋতু দেখা যেতে পারে। 

নদিবহুল দেশ, যেটাকে ডিফেন্ডার্স প্যারাডাইস ও বলে, এই এক অঞ্চল এর শান্তি এই এলাকার মানুষ তাদের গোটা জীবদ্দশায় ঠিকমত দেখেছে কিনা আমার বেশ সন্দেহ। যেভাবে শাসক আসে যায় এই অঞ্চলের, আর যে ই যায় বাংলায় সে ই হয় মির জাফর। 

কিন্তু শাসক বদলানো না বদলানো নিয়ে আদতে কিছু আসে যায়না, কিন্তু সমস্যা হলো বড় লোক দের খেলাধুলার মাঝে আমাদের সাধারন জনতা সারাজীবন হয় লুট এর বস্তু অথবা গিনিপিগ হিসেবে ট্রিট করে আসা হচ্ছে। আদতে এই দেশে সরকার নামেই পরিবর্তন হয়। যেই লাউ সে ই কদু ই থেকে যায়। 

আর আমরা দেখি আসলে সমস্যা এতই গুরুতর যে এই লুপ ভাঙ্গতে হলে সমাজের এক্কেবারে গোড়ায় হাত দিতে হবে। কিন্তু প্যারাডক্স এটাই যে এই গোড়ায় হাত দিতে গিয়েই কিছু আমলা আবার নজর দিয়ে রেখেছেন। সো আমাদের মত কিছু মানুষ যারা সকলের ভালোই চান, তারা আসলে কোনোদিন নিজের ভালো পান না। এইটুক নাহয় থিওরিটিক্যালি। দেশের চিন্তা করে কতদিন ই বা দুঃখে থাকা যায়? 

সমস্যা টা আসলে আরেক জায়গায়। তা হলো তার জীবনে। আপনি সারাজীবন দিয়ে যাবেন, মানুষের সমস্যার সমাধান করে যেতে থাকবেন, কিন্তু দিনশেষে আপনার ই যখন কাওকে দরকার , তখন মাঠ একদম বিরান।  আপনি সারাজীবন শ্রদ্ধা ভালোবাসা দিয়ে গেলেন, হয়ত আপনার প্রিয়তমা বা পছন্দের নারী আপনার থেকে কম দিচ্ছে এমন একজন কে জান দিয়ে ভালোবাসছে। দিনশেষে আপনি আসলে সবার সমস্যা তেই দুঃখি। মাঝে মধ্যে কিছু অবদান ও রাখেন সমাধান এ। কিন্তু আসলে আপনার সমস্যা বাদে সব ই জগতের সমস্যা! তখন আসলে নিজের কাছের লোক ও কেমন জানি হারিয়ে যায়। 

ধন্যবাদ রাতের এই বক বক শুনার জন্যে। আসলে হুট করে ডিপ্রেসড ফিল হলো তহ। কি করার,আসলে সবাইকে সহমর্মিতা দিতে দিতে এমন অবস্থা হয়েছে যে অন্যের দয়া ভিক্ষা না নিলে যে নিজের জীবনে ফুল কি পাতাও সবুজ হয়না!